I forbindels med ny vækstplan for turismeområdet , så er punktet om kommunerne godt må stille gratis internet (fx via Wi-Fi) tilrådighed for turister oppe at vende. Nu er det naivt at forestille sig turist hotspots i hver eneste lille flække i Danmark. Det koster jo alt sammen penge at opsætte. Her kan bibliotekerne i Danmark hjælpe til med at lave turist hotspots i mindre byer. Bibliotekerne har allerede de fleste steder investeret i at give lånerne adgang til Wi-Fi, så at tilbyde turister adgang via bibliotekerne er ikke noget, der belaster kommuernes budgetter yderligere. Vi tager mit forslag med Jægerspris Bibliotek som case. Biblioteket har en udvidet åbningstidsordning, dvs udenfor normal åbningstid kan du fra mandag til søndag i mellem kl. 7 og kl. 22 lukke dig med dit sygesikringsbevis. (Billede – udsnit af Jægerspris Bibliotek) I samme tidsrum er bibliotekets Wi-Fi også tændt. Det fungerer på den måde at du bare skal finde netværksnavnet – vælge det og så er du på. Nu har turister jo ikke noget dansk sygesikringsbevis og dermed kan lukke sig ind på biblioteket. Men udenfor biblioteksbygningen kan Wi-Fi forbindelsen i ca. 3-4 meters afstand også nemt bruges. Der udover kan biblioteket lade Wi-Fi forbindelsen stå tændt døgnet rundt i stedet for det begrænsede tidsrum som nævnt ovenfor. Vi har nu et døgnåbent turist hotspot oprettet, uden at Frederikssund Kommune har haft den helt store pengepung fremme (udover lidt strøm og jeg går udfra at de har flat-rate på internetforbruget). Dernæst kan biblioteket orientere de lokale turistforeninger i Frederikssund om, at her har vi et gratis turist hotspot. Dette kan så nævnes i diverse turistmaterialer (både papirform og på hjemmesider). Måske lidt udgifter til et par bænke med borde som kan placeres udenfor Jægerspris Bibliotek kan komme på tale. Nu er der en debat om, hvorfor kun udenlandske turister og ikke danske turister skal have gratis adgang? Her er bibliotekerne så heldige at Margrethe Vestager i 2013 har svaret følgende at kommunerne ikke har lov til at levere internet til borgerne, medmindre det drejer sig om biblioteks-tjenester, hvor bibliotekerne har lov til at stille internet til rådighed til brugerne. Dermed kan danske turister godt bruge bibliotekernes Wi-Fi netværk. Der er intet krav om, hvad du må bruge bibliotekernes Wi-Fi til (af lovlige ting). Du kan tjekke sporten hos Ekstra Bladet, sende en e-mail, bestille en bog online eller tjekke noget hos offentlig myndigheder med dit NemID. Alt dette er fuldt lovligt, og det er intet bibliotekerne blander sig i hvad danskerne bruger bibliotekets Wi-Fi til. Der er heller intet i nogen bekendtgørelse der siger at Wi-Fi forbindelsen kun må stå tændt i bestemte tidsrum. Så hvis et bibliotek har det tændt døgnet rundt er der intet ulovligt i det. Diverse kulturministre gennme tiderne og politikerne har pralet af at Danmarks biblioteker har sådan en døgnet rundt service med at kunne bestille nye bøger/artikler eller forny lån. Så at have Wi-Fi adgang døgnet rundt kan også komme med i den prale pulje. Danmark har det man kalder et fælles biblioteksvæsen, hvilket betyder at du kan gå på nabokommunens bibliotek og læse aviser, få hjælp af bibliotekarne, låne en ledig computer, bruge deres Wi-Fi. Der er intet krav om at du skal bo et bestemt sted for at gøre ovenstående ting. Dermed vil du som dansk turist også kunne benytte Wi-Fi forbindelsen på hvilket som helst bibliotek, uanset hvor du befinder dig i det danske sommerland. Næste gang du er på dit lokale folkebibliotek og benytter Wi-Fi, så prøv at gå udenfor bygningen og tjek om du stadigvæk er på. Gå dernæst ind til bibliotekarne og spørg om det ikke var en ide at lad Wi-Fi forbindelsen stå tændt døgnet rundt. Hvis nogen er uenige i mine betragtninger om hvorvidt wifi er en bibliotekstjeneste eller ej, så skriv lige en kommentar. Hvis jeres bibliotek allerede har sådan en ovenstående døgnet rundt turistservice vil jeg også gerne høre om dette.